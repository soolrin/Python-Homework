Завдання на один простий цикл while/for (5 будь-яких задач):

1. Обчислити суму чисел в діапазоні від 1 до 10 циклом.
2. Програма виводить таблицю відповідності температур за Цельсієм і Фаренгейтом у вказаному діапазоні.
3. Загадати випадковим чином 100 цілих чисел у діапазоні від -100 до 100. Обчислити відсоток позитивних чисел, відсоток негативних чисел і відсоток нулів, а також парних чисел і відсоток непарних.
4. Написати програму, яка обчислює факторіал введеного числа.
5. З клавіатури вводиться ціле число будь-якої розрядності. Визначити кількість цифр у ньому та їхню суму.
6. З клавіатури вводиться ціле число. Вивести на екран всі числа, на які введене число ділиться без залишку.
7. З клавіатури вводиться ціле число. Визначити, чи є воно простим. Просте число ділиться без залишку лише на 1 і на саме себе.
8. Перевірити, чи є в введеному числі однакові цифри підряд.
9. Визначити, чи є введене число паліндромом. Паліндром — це число, яке однаково читається як зліва направо, так і справа наліво, наприклад, 1234321. У цьому завданні (як і в інших завданнях) не можна використовувати рядки та списки.
10. Написати гру «Вгадай число». Користувач мисленно загадує число від 0 до 1000, комп'ютер відгадує його за мінімальну кількість спроб.
11. Щомісячна стипендія студента складає N гривень, а витрати на проживання перевищують стипендію і складають M гривень на місяць. Зростання цін щомісяця збільшує витрати на 5%. Скласти програму розрахунку суми грошей, яку необхідно одноразово попросити у батьків, щоб можна було прожити навчальний рік (10 місяців), використовуючи тільки ці гроші та стипендію.

================================================================================

Завдання на псевдографіку (2 будь-якi задачi):

1. Показати на екрані рівнобедрений трикутник висотою N.
2. Написати програму, яка виводить на екран ромб.
3. Виконати всі три практики в кінці презентації по циклах.
4*. Показати на екрані каркас паралелепіпеда розмірністю AxBxC.
5*. Ялинка зi слайду в кiнцi презентації.

================================================================================

Завдання на вкладені цикли (2 будь-якi задачi):

1. Написати програму, що показує таблицю множення (таблиця Піфагора).
2. Показати номери та загальну кількість усіх щасливих трамвайних квитків з шестизначними номерами.
3. Показати на екрані всі восьмизначні числа, цифри яких не повторюються і які діляться на 12345 без залишку.
4. Написати програму, яка виводить на екран всі прості числа в діапазоні від 2 до 10.000.000.
5. Показати на екрані всі числа Фібоначчі в діапазоні від 0 до 10.000.000.
6*. Користувач вводить дату (по окремості день, місяць, рік). Визначити день тижня, що відповідає введеній даті.
7*. Написати програму, яка генерує і виводить календар на будь-який рік, вказаний з клавіатури.

================================================================================

Бонусне завдання (за бажанням):

1*. Королю потрібно вбити дракона, але кошти його казни обмежені. Потрібно створити програму, яка допоможе розрахувати мінімальну кількість копійників, необхідних для вбивства дракона. Дані про очки здоров'я та атаки дракона і одного копійника вводяться з клавіатури. Захист, удача, мораль, меткість та інше не враховуються. Копійники наносять удар першими (загальний завданий урон — це сума атак усіх живих копійників). Якщо атака дракона перевищує значення очок здоров'я копійника (наприклад, у копійника HP 10, а атака дракона — 15), то копійник гине, а залишковий урон впливає на інших живих копійників. Наприклад, життя дракона 500, атака 55, життя одного копійника 10, атака 10, а кількість копійників — 20.
http://heroes.thelazy.net/wiki/List_of_creatures
Лог бою для цього прикладу повинен виглядати так:
Копійники атакують (урон 200) — у дракона залишилось 300 очок здоров'я.
Дракон атакує (урон 55) — залишилось 15 копійників, один з яких поранений (залишилось 5 очок здоров'я).
Копійники атакують (урон 150) — у дракона залишилось 150 очок здоров'я.
Дракон атакує (урон 55) — залишилось 9 копійників.
Копійники атакують (урон 90) — у дракона залишилось 60 очок здоров'я.
Дракон атакує (урон 55) — залишилось 4 копійники, один з яких поранений (залишилось 5 життів).
Копійники атакують (урон 40) — у дракона залишилось 20 очок здоров'я.
Дракон атакує і перемагає.