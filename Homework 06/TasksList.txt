1. Створити список з 5 чисел, а потім вивести його у зворотному порядку.

2. Створити список із 20 випадкових чисел. Вивести всі елементи масиву з парними індексами.

3. Написати програму, яка пропонує користувачу ввести число і потім підраховує, скільки разів це число зустрічається у списку зі 100 випадкових елементів.

4. Створити список із 200 випадкових чисел у діапазоні від 0 до 200. Визначити кількість однозначних, двозначних і тризначних чисел у відсотковому співвідношенні.

5. Дано 2 списки розміром M і N відповідно. Необхідно переписати у третій список спільні елементи перших двох списків без повторень.

6. Реалізувати програму-лотерею. Програма загадує 5 випадкових унікальних чисел у діапазоні від 1 до 42, але не показує їх на екран. Користувач намагається їх вгадати – вводить свої 5 чисел із клавіатури. Призначити призи за збіги: наприклад, якщо користувач вгадав три числа – приз 100 гривень, якщо 4 – 500 гривень, якщо 5 – 2500 гривень.

7. Створити список рядків на 3999 елементів. Заповнити його римськими числами від 1 до 3999, показати на екрані всі елементи.

8. Ввести число в діапазоні від 0 до 1000000. Озвучити його словами. Наприклад, при введенні числа 25 вивести на екран «двадцять п’ять».

9. Створити список списків розміром M х N, заповнений випадковими числами з діапазону від -10 до 10. Визначити кількість додатних, від’ємних і нульових елементів.

10. Створити список списків розміром M х N, заповнений випадковими числами з діапазону від 0 до 20. Визначити суму для кожного рядка і для кожного стовпця.

11. Заповнити квадратну матрицю розміром M х N по спіралі. Число 1 ставиться у центр матриці, а потім масив заповнюється по спіралі проти годинникової стрілки значеннями за зростанням.

12. У кінотеатрі M рядів по N місць у кожному. У списку списків зберігається інформація про продані квитки. Число 1 означає, що квиток на це місце вже продано, число 0 означає, що місце вільне. Надійшов запит на продаж K квитків на сусідні місця в одному ряду. Визначте, чи можна виконати такий запит. Кількість зайнятих місць і які місця зайняті на момент запиту визначається випадковим чином. Вивести початковий список на екран консолі.