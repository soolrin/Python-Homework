1. Підрахувати середню довжину слова у введеному реченні.

2. Підрахувати, скільки разів певне слово міститься в рядку тексту.

3. Напишіть програму, яка генерує пароль вказаної довжини.

4. Визначити, яка буква в тексті зустрічається найчастіше.

5. Написати програму, яка перевіряє коректність email, вказаного з клавіатури.

6. Написати програму, яка підраховує кількість слів, а також голосних і приголосних літер у рядку, введеному користувачем. Додатково вивести кількість знаків пунктуації, цифр та інших символів. Урахувати, що між словами (а також до і після слів) може бути більше одного пробілу. Приклад виводу програми:
Загалом символів у рядку тексту – 38, з них:
Слів – 6
Голосних літер - 12
Приголосних літер - 21
Знаків пунктуації - 2
Цифр – 0
Інших символів – 3

7. Напишіть програму, яка буде друкувати ромбоподібний малюнок на основі введеного рядка (максимальна довжина – 50 символів). Приклад виводу, якщо рядок «testing»:
       t
      te
     tes
    test
   testi
  testin
 testing
 esting
 sting
 ting
 ing
 ng
 g


8. Визначити, чи є рядок паліндромом. Приклади паліндромів:
* І розморозь зором зорі
* Жара. Літо. Голого тіла раж.
* Ущипне — та шатен: пищу!
* А баба на волі — цілована баба
* Три психи пили Пилипихи спирт.
* Кіт утік.
* І що сало? Ласощі…
* О, гомін німого
* А мене нема…

9. Показати на екрані фразу «ЦЕ СПАМ!», якщо введений з клавіатури рядок містить слова типу "кредит", "швидке схвалення", "готівка", "знижка", "розпродаж", "виграш", "viagra", "схуднення", "найкращий продукт", "легкий заробіток", "без ризику", "швидкі гроші", "виграй гроші", "гроші за реєстрацію", "легко і швидко", "терміново", "тільки сьогодні", "суперпропозиція", "не втратьте шанс", "подарунки для вас", "нові знижки" i тд. В іншому випадку показати фразу «це не спам». Регістр рядка не має значення.

